<?xml version="1.0" encoding="utf-8" ?>
<root>
  <meta>
   <version>Vilna</version>
   <bookPublishing>Oz Vehadar</bookPublishing>
   <resourceType>webCrawler</resourceType>
   <refUri>http://...</refUri>
   <handlingBy>Mordechai Danielov</handlingBy>
   <dateCreated>2016-08-04 11:56:34.503780</dateCreated>
   <lastModified>2016-08-04 11:56:34.503780</lastModified>
 </meta>
 <masechet name="שבת" serial="02">
<daf value="145">
	<amud value="2">
		<row row_number="1" isdata="1">אלא לעדות אשה בלבד איבעיא להו עד</row>
		<row row_number="2" isdata="1">מפי עד לעדות בכור מהו רב אמי אסיר ורב</row>
		<row row_number="3" isdata="1">אסי שרי א"ל רב אמי לרב אסי והא תנא</row>
		<row row_number="4" isdata="1">דבי מנשיא אין עד מפי עד כשר אלא</row>
		<row row_number="5" isdata="1">לעדות אשה בלבד אימא לעדות שהאשה כשרה לה בלבד רב יימר אכשר</row>
		<row row_number="6" isdata="1">עד מפי עד לבכור קרי עליה מרימר יימר שרי בוכרא והלכתא עד מפי</row>
		<row row_number="7" isdata="1">עד כשר לבכור: חלות דבש: כי אתא רב הושעיא מנהרדעא אתא</row>
		<row row_number="8" isdata="1">ואייתי מתניתא בידיה זיתים וענבים שריסקן מע"ש ויצאו מעצמן אסורין ור"א</row>
		<row row_number="9" isdata="1">ור"ש מתירין אמר רב יוסף גברא יתירא אתא לאשמעינן א"ל אביי טובא</row>
		<row row_number="10" isdata="1">קמ"ל דאי ממתניתין הוה אמינא התם הוא דמעיקרא אוכלא ולבסוף אוכלא</row>
		<row row_number="11" isdata="1">אבל הכא דמעיקרא אוכלא ולבסוף משקה אימא לא קמ"ל<EndGemara/><StartMishna/>: מתני' כל</row>
		<row row_number="12" isdata="1">שבא בחמין מערב שבת שורין אותו בחמין בשבת וכל שלא בא בחמין</row>
		<row row_number="13" isdata="1">מערב שבת מדיחין אותו בחמין בשבת חוץ מן המליח הישן (ודגים</row>
		<row row_number="14" isdata="1">מלוחין קטנים) וקולייס האיספנין שהדחתן זו היא גמר מלאכתן: <EndMishna/><StartGemara/>גמ' כגון</row>
		<row row_number="15" isdata="1">מאי אמר רב ספרא כגון תרנגולתא דר' אבא ואמר רב ספרא זימנא חדא</row>
		<row row_number="16" isdata="1">איקלעית להתם ואוכלן מיניה ואי לא רבי אבא דאשקיין חמרא בר תלתא</row>
		<row row_number="17" isdata="1">טרפי איתנסי רבי יוחנן רייק מכותח דבבלאי אמר רב יוסף ולירוק אנן</row>
		<row row_number="18" isdata="1">מתרנגולתא דרבי אבא ועוד אמר רב גזא זימנא חדא איקלעית להתם</row>
		<row row_number="19" isdata="1">ועבדית כותח דבבלאי שאילו מיניה כל בריחי מערבא: כל שלא בא בחמין</row>
		<row row_number="20" isdata="1">וכו': הדיח מאי אמר רב יוסף הדיח חייב חטאת אמר מר בריה דרבינא אף אנן</row>
		<row row_number="21" isdata="1">נמי תנינא חוץ ממליח ישן וקולייס האיספנין שהדחתן זו היא גמר מלאכתן</row>
		<row row_number="22" isdata="1">שמע מינה יתיב רבי חייא בר אבא ורבי אסי קמיה דרבי יוחנן ויתיב רבי</row>
		<row row_number="23" isdata="1">יוחנן וקא מנמנם אמר ליה רבי חייא בר אבא לרבי אסי מפני מה עופות שבבבל</row>
		<row row_number="24" isdata="1">שמנים א"ל כלך למדבר עזה ואראך שמנים מהן מפני מה מועדים שבבבל</row>
		<row row_number="25" isdata="1">שמחים מפני שהן עניים מפני מה ת"ח שבבבל מצויינין לפי שאינן בני תורה</row>
		<row row_number="26" isdata="1">מפני מה עובדי כוכבים מזוהמי' מפני שאוכלין שקצי' ורמשי' איתער בהו רבי</row>
		<row row_number="27" isdata="1">יוחנן אמר להו דרדקי לא כך אמרתי לכם אמור לחכמה אחותי את אם ברור</row>
		<row row_number="28" isdata="1">לך הדבר כאחותך שהיא אסורה לך אומרהו ואם לאו לא תאמרהו אמרו ליה</row>
		<row row_number="29" isdata="1">ולימא לן מר איזה מהן מפני מה עופות שבבבל שמנים מפני שלא גלו שנאמר</row>
		<row row_number="30" isdata="1">שאנן מואב מנעוריו ושקט הוא אל שמריו ובגולה לא הלך והכא מנלן דגלו</row>
		<row row_number="31" isdata="1">דתניא רבי יהודה אומר נ"ב שנה לא עבר איש ביהודה שנאמר על ההרים</row>
		<row row_number="32" isdata="1">אשא בכי ונהי וגו' מעוף השמים ועד בהמה נדדו הלכו בהמ"ה בגימטריא</row>
		<row row_number="33" isdata="1">חמשין ותרתין הוו א"ר יעקב א"ר יוחנן כולן חזרו חוץ מקולייס האיספנין</row>
		<row row_number="34" isdata="1">דאמר רב הני מדרי דבבל מהדרי מיא לעין עיטם והאי כיון דלא שריר</row>
		<row row_number="35" isdata="1">שדריה לא מצי סליק מפני מה מועדים שבבבל שמחים מפני שלא היו באותה</row>
		<row row_number="36" isdata="1">קללה דכתיב והשבתי כל משושה חגה חדשה ושבתה וכל מועדה וכתיב</row>
		<row row_number="37" isdata="1">חדשיכם ומועדיכם שנאה נפשי היו עלי לטורח מאי היו עלי לטורח א"ר</row>
		<row row_number="38" isdata="1">אלעזר אמר הקב"ה לא דיין לישראל שחוטאין לפני אלא שמטריחין אותי</row>
		<row row_number="39" isdata="1">לידע איזו גזירה קשה אביא עליהן א"ר יצחק אין לך כל רגל ורגל שלא באתה</row>
		<row row_number="40" isdata="1">בולשת לציפורי ואמר רבי חנינא אין לך כל רגל ורגל שלא בא לטבריה</row>
		<row row_number="41" isdata="1">אגמון וקמטון ובעל זמורה מפני מה ת"ח שבבבל מצויינין לפי שאינן בני</row>
		<row row_number="42" isdata="1">מקומן דאמרי אינשי במתא שמאי בלא מתא תותבאי הבאים ישרש יעקב</row>
		<row row_number="43" isdata="1">יציץ ופרח ישראל תני רב יוסף אלו תלמידי חכמים שבבבל שעושין ציצין</row>
		<row row_number="44" isdata="1">ופרחים לתורה מפני מה עובדי כוכבים מזוהמין שלא עמדו על הר סיני שבשעה</row>
		<row row_number="45" isdata="0">שבא</row>
</amud>
</daf>
</masechet>
</root>