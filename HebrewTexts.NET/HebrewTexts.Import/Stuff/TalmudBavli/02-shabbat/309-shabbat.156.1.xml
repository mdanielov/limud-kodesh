<?xml version="1.0" encoding="utf-8" ?>
<root>
  <meta>
   <version>Vilna</version>
   <bookPublishing>Oz Vehadar</bookPublishing>
   <resourceType>webCrawler</resourceType>
   <refUri>http://...</refUri>
   <handlingBy>Mordechai Danielov</handlingBy>
   <dateCreated>2016-08-04 11:56:35.049812</dateCreated>
   <lastModified>2016-08-04 11:56:35.049812</lastModified>
 </meta>
 <masechet name="שבת" serial="02">
<daf value="156">
	<amud value="1">
		<row row_number="1" isdata="1">רבי יוסי בר' יהודה היא והנ"מ הוא דמשני</row>
		<row row_number="2" isdata="1">היכי משני א"ר חסדא על יד על יד ושוין</row>
		<row row_number="3" isdata="1">שבוחשין את השתית בשבת ושותים זיתום</row>
		<row row_number="4" isdata="1">המצרי והאמרת אין גובלין ל"ק הא בעבה</row>
		<row row_number="5" isdata="1">הא ברכה והני מילי הוא דמשני היכי משני</row>
		<row row_number="6" isdata="1">אמר רב יוסף בחול נותן את החומץ ואח"כ</row>
		<row row_number="7" isdata="1">נותן את השתית בשבת נותן את השתית</row>
		<row row_number="8" isdata="1">ואח"כ נותן את החומץ לוי בריה דרב הונא</row>
		<row row_number="9" isdata="1">בר חייא אשכחיה לגבלא דבי נשיה דקא</row>
		<row row_number="10" isdata="1">גביל וספי ליה לתוריה בטש ביה אתא אבוה</row>
		<row row_number="11" isdata="1">אשכחיה א"ל הכי אמר אבוה דאמך משמיה</row>
		<row row_number="12" isdata="1">דרב ומנו רבי ירמיה בר אבא גובלין ולא</row>
		<row row_number="13" isdata="1">מספין ודלא לקיט בלישניה מהלקיטין ליה</row>
		<row row_number="14" isdata="1">וה"מ הוא דמשני היכי משני אמר רב יימר</row>
		<row row_number="15" isdata="1">בר שלמיא משמיה דאביי שתי וערב והא לא</row>
		<row row_number="16" isdata="1">מערב שפיר אמר רב יהודה מנערו לכלי</row>
		<row row_number="17" isdata="1">כתיב אפינקסיה דזעירי אמרית קדם רבי ומנו רבי חייא מהו לגבל אמר</row>
		<row row_number="18" isdata="1">אסור מהו לפרק אמר מותר אמר רב [ מנשיא] חד קמי חד תרי קמי</row>
		<row row_number="19" isdata="1">תרי שפיר דמי תלתא קמי תרי אסור רב יוסף אמר קב ואפילו קביים עולא</row>
		<row row_number="20" isdata="1">אמר כור ואפילו כוריים כתיב אפינקסיה דלוי אמרית קדם רבי ומנו רבינו</row>
		<row row_number="21" isdata="1">הקדוש על דהוו גבלין שתיתא בבבל והוה צוח רבי ומנו רבינו הקדוש</row>
		<row row_number="22" isdata="1">על דהוו גבלין שתיתא ולית דשמיע ליה ולית חילא בידיה למיסר מדרבי</row>
		<row row_number="23" isdata="1">יוסי בר' יהודה כתיב אפינקסיה דרבי יהושע בן לוי האי מאן דבחד בשבא</row>
		<row row_number="24" isdata="1">יהי גבר ולא חדא ביה מאי [ולא חדא ביה] אילימא ולא חד לטיבו</row>
		<row row_number="25" isdata="1">והאמר רב אשי אנא בחד בשבא הואי אלא לאו חדא לבישו והאמר</row>
		<row row_number="26" isdata="1">רב אשי אנא ודימי בר קקוזתא הוויין בחד בשבא אנא מלך והוא הוה ריש</row>
		<row row_number="27" isdata="1">גנבי אלא אי כולי לטיבו אי כולי לבישו (מאי טעמא דאיברו ביה אור</row>
		<row row_number="28" isdata="1">וחושך) האי מאן דבתרי בשבא יהי גבר רגזן מ"ט משום דאיפליגו ביה</row>
		<row row_number="29" isdata="1">מיא האי מאן דבתלתא בשבא יהי גבר עתיר וזנאי יהא מ"ט משום דאיברו</row>
		<row row_number="30" isdata="1">ביה עשבים האי מאן דבארבעה בשבא יהי גבר חכים ונהיר מ"ט משום</row>
		<row row_number="31" isdata="1">דאיתלו ביה מאורות האי מאן דבחמשה בשבא יהי גבר גומל חסדים מ"ט</row>
		<row row_number="32" isdata="1">משום דאיברו ביה דגים ועופות האי מאן דבמעלי שבתא יהי גבר חזרן</row>
		<row row_number="33" isdata="1">אמר ר"נ בר יצחק חזרן במצות האי מאן דבשבתא יהי בשבתא ימות על</row>
		<row row_number="34" isdata="1">דאחילו עלוהי יומא רבא דשבתא אמר רבא בר רב שילא וקדישא רבא</row>
		<row row_number="35" isdata="1">יתקרי אמר להו רבי חנינא פוקו אמרו ליה לבר ליואי לא מזל יום גורם</row>
		<row row_number="36" isdata="1">אלא מזל שעה גורם האי מאן דבחמה יהי גבר זיותן יהי אכיל מדיליה</row>
		<row row_number="37" isdata="1">ושתי מדיליה ורזוהי גליין אם גניב לא מצלח האי מאן דבכוכב נוגה יהי</row>
		<row row_number="38" isdata="1">גבר עתיר וזנאי יהי מ"ט משום דאיתיליד ביה נורא האי מאן דבכוכב</row>
		<row row_number="39" isdata="1">יהי גבר נהיר וחכים משום דספרא דחמה הוא האי מאן דבלבנה יהי גבר</row>
		<row row_number="40" isdata="1">סביל מרעין בנאי וסתיר סתיר ובנאי אכיל דלא דיליה ושתי דלא דיליה</row>
		<row row_number="41" isdata="1">ורזוהי כסיין אם גנב מצלח האי מאן דבשבתאי יהי גבר מחשבתיה בטלין</row>
		<row row_number="42" isdata="1">ואית דאמרי כל דמחשבין עליה בטלין האי מאן דבצדק יהי גבר צדקן</row>
		<row row_number="43" isdata="1">אמר ר"נ בר יצחק וצדקן במצות האי מאן דבמאדים יהי גבר אשיד דמא</row>
		<row row_number="44" isdata="1">א"ר אשי אי אומנא אי גנבא אי טבחא אי מוהלא אמר רבה אנא במאדים הואי</row>
		<row row_number="45" isdata="1">אמר אביי מר נמי עניש וקטיל איתמר רבי חנינא אומר מזל מחכים מזל</row>
		<row row_number="46" isdata="1">מעשיר ויש מזל לישראל רבי יוחנן אמר אין מזל לישראל ואזדא רבי יוחנן</row>
		<row row_number="47" isdata="1">לטעמיה דא"ר יוחנן מניין שאין מזל לישראל שנאמר כה אמר ה'</row>
		<row row_number="48" isdata="1">אל דרך הגוים אל תלמדו ומאותות השמים אל תחתו כי יחתו הגוים</row>
		<row row_number="49" isdata="1">מהמה הם יחתו ולא ישראל ואף רב סבר אין מזל לישראל דאמר רב</row>
		<row row_number="50" isdata="1">יהודה אמר רב מניין שאין מזל לישראל שנאמר ויוצא אותו החוצה אמר</row>
		<row row_number="51" isdata="1">אברהם לפני הקב"ה רבש"ע בן ביתי יורש אותי אמר לו לאו כי אם אשר</row>
		<row row_number="52" isdata="1">יצא ממעיך אמר לפניו רבש"ע נסתכלתי באיצטגנינות שלי ואיני ראוי להוליד</row>
		<row row_number="53" isdata="1">בן אמר ליה צא מאיצטגנינות שלך שאין מזל לישראל מאי דעתיך</row>
		<row row_number="54" isdata="0">דקאי</row>
</amud>
</daf>
</masechet>
</root>